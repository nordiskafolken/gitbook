# Om olika ölsorter och deras hälsokraft


Desto äldre att kornöl är, desto renare och sundare är det. Om man finner sig isolerad och plågas av vattusot eller drabbas av gallsten, så lindras dessa sjukdomar när man dricker sådant öl. Då jag år 1520 befann mig i Sveriges huvudstad Stockholm under dess belägring drack jag sådant gammal öl, och fann flera mornar i rad små stenar i mitt urin, som utan smärta eller skada tagit sig ut. De stenar jag blev av med liknade till storleken kikärter eller pepparkorn och var tillsammans stora som en hasselnöt. Jag har sedan dess aldrig sett spår av sten i urinen eller haft problem med dem. Detta öl botar även hosta, om man dricker det kokat tillsammans med något smör. Blandar man ölet med ägg, ingefära och socker till en slags kräm får man en produkt som gör gott vid skador på bröstkorgen. Som drycker hjälper det även att återställa naglar om dessa blivit avbitna av något djur eller avhuggna. Denna erfarenhet har man fått från finnarna i norr. Invåndarna i staden Breslau har funnit liknande egenskaper hos schweidnitz-ölet, som, vad jag märkt, har en förmåga att läka skador i inälvorna. Det finns även andra städer i Tyskland, som var och en har sina särskilda maltdrycker med speciella egenskaper, såsom Thurgau och Freiburg. Några andra exempel är det lösande schwabachs-ölet i Nürnberg och mumman i Braunschweig. När mumman från Braunschweig är färsl, orsakar den smärtsam urinering, men är ölet gammalt botar den åkomman. Einbech-ölet, med sin klara färg och beska smak från sin humlestryka, fungerar utmärkt som törstsläckare om sommaren. Vill man råda bot på förstoppning hjälper det lösande hveteölet från Hamburg. För övrigt finns det en mängd olika ölsorter. Samma sort kan ha olika namn på olika platser efter hemort, händelser och förhållanden, beredning, land, vattendrag och skogar. Även de forntida vinerna fick sina namn på detta vis, Plinius uppräknar dem i den 14:de boken efter växtort och ålder. Av alla dessa viner är det inte många som idag dricks. Ölsorterna har inte på någon plats minskat i antal, utan tvärtom kommer det ny för var dag som går, till följd av människans uppfinninsrikedom. Som allmän regel står det fast att om vinerna är finare i Södern, så är ölsorterna bättre, desto längre norrut man kommer. Och över huvud taget kan man säga att det finns betydligt mer människor på jorden som dricker öl, än de som dricker vin.