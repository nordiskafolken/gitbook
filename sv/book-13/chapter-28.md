# Om olika sätt att brygga öl

![](../../osv/book-13/chapter-28.svg)

Olika folk har säregna sätt att brygga öl. En del sätt går fortare, andra långsammare; andra gör större satser, andra mindre. Vid beredning av vin är detta också vanligt. I Norden använder man stora kittlar och kar. En lite märklig praxis kan dock hittas där. Att brygga och baka har nämligen överslåtits uteslutande åt kvinnor och är bland deras viktigaste uppgifter, detta gäller dock inte vid furstarnas hov, i rika mäns hus och vid stora sammankomster. Kvinnorna är nämligen så skötsamma och nogranna i sina uppgifter, att ingen riktar misstanke åt dem, och även matlagningen hanterar de så väl att maten inte bara faller husbonden i smaken, utan även förbättrar hans hälsa. De har även stor erfaranhet om hur korn eller annan säd bör behandlas, och vilken kraft och verkan de får. Lika dant med humlen. Om den inte får koka tillräckligt – och därmed bli av med sin heshet – är den inte nyttig, utan ger bukrev och andra åkommor, skadliga för nerverna. När humlen – trädgårdshumle – tros ha kokat klart, tar man ett prov med en liten halmknippa som doppas i avkoket. Om den vid upptagandet är klibbig och har en stark best smak, är det färdigkokt. Av detta får man en hälsosam tillsats för alla söta ämnen, som med fördel kan användas i – för människan – lämpliga drycker.