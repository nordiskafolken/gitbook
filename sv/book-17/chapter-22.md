# Än mer om råttornas gräsliga hämnd

Münster har i sin med bilder försedda världsbeskrivning med att annat rått-torn, än mer fasansfullt än det som beskrevs i förra kapitlet. I detta torn, baserat på hans ord, omkom en polsk kung vid namn Popilius på följande sätt; Då han en gång hade en festlig tillställning och satt där smått berusad av vin, smyckad med krans i håret, insmord med välluktande oljor, slapp och proppmätt av sitt supande och matfrossande, plötsligt blev angripen av väldiga råttor, som kommit fram ur hans farbröders lik - som han med sin fru mördat med gift -, och som nu med ilska bett störtade sig över den berusade tyrannen, hans fru och söner. Livvakten försökte driva bort dem, men misslyckades, då råttorna rörde sig oförbrutet, dag som natt. Man uppförde då och antände två stora bål, och innanför dessa ställdes Popilius, hans hustru och söner; men även dit trängde råttorna fram genom lågorna och fortsatte att gnaga och bita på mördaren. Till slut flydde de till ett annat element. Popilius satte sig med sin familj på en båt och fördes ut på en djup sjö; men råttorna följde ändå med, och gnagde inte bara på mördaren, utan även på båten, så att vatten började strömma in så båten hotades att gå till botten. Sjömännen, som fruktade att bli dränkta, rodde då båten i land. Men på stranden kom en ny grupp råttor rusande emot dem, anslöt sig me de andra råttorna, och blev därmed än starkare. När Popilius försvarare skådade detta insåg de att detta var ett straff från Gud, och de flydde sin väg. Popilius, som nu stod utan sina beskyddare, flydde till ett högt torn i Crusuicza; men råttorna följe än en gång med och sluktade båda hans söner, hustrun och till sist den brottslige Popilius själv. Mot Herren gives ingen makt eller råd, när sådana små djur, de fega råttorna, kan göra slut på en kung. - Likaså var fallet med lössen - småkryp som är än mindre än råttor -, dessa gjorde slut på kejsare Arnulfs liv. Utan att läkarna kunde rädda honom åt lössen upp hans kött och inälvor och lämnade bara brosket och benen kvar.