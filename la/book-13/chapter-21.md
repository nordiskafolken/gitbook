# De durabilitate vinoium

SVNT & certa genera vinorum Rhenensium, quæ pro ævo hominis æstimantur pretiosa, prout vnicuique sapor placet immo ducentorum annorum, prout magnificus Senatus imperialis civitatis Lubicensis gloriatur se ostendere Principibus, in eorum ditissimis cellariis: quæ tamen longevitate sua procedendo, convertuntur in speciem asperi mellis, si Plinio credendum sit lib. XIIII. cap. IIII. Etenim natura hæc vinis in vetustate est, ne potari per se queant sine provinciæ aqua, vsque in amaritudinem carie indomita. Quomodo autem falsisicantur, eodem lib. Plinius cap. VI. & aliis declarat, multaque de natura vinorum sequentibus subinfert, scitu non indigna, etiam de hydromeli: cujus frequentissimus vsus est in frigidis terris, prout wox ostendetur capite sequenti. Fiunt tamen factitia vina e pyris, pomis, mespilis, sorbis, per succi torcularem expressionem: quibus piper, zinziber, & gariophylli adduntur, pro temperamento agrestis saporis. Præterea vinis imponuntur, aliis salvia, aliis absynthium, aliis ruta, aliis lavendula: & inde nomina fortiuntur, Vt cæteris omnibus in esu, tanquam potus salubris & medicinalis, præferantur.

- Vina Rhenensia durabiliora.
- Senatus Lubicensis.
- Vina vetustate redduntur indomita.
- Vina falsisicantur Hydromeli.
- Vina factitia vnde.
- Vinorum sapor varius.